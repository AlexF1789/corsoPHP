Collegamenti al corso di PHP per l’Esame di Stato
===

Vengono qui riportate alcune proposte di collegamento del corso di PHP ad argomenti di altre materie per la prova orale dell’Esame di Stato.
Gli spunti sono ordinati per difficoltà crescente e sono naturalmente ampliabili.

## Criptare le informazioni - lezione 8
_si può collegare con:_

- Storia (Enigma, WWII)
- Filosofia (Freud: l’inconscio e come questo nasconde traumi, … oppure Kierkegaard: l’interrogativo e non conoscere le implicazioni delle scelte)
- Inglese (Dorian Gray, nascondere il suo segreto)
- Scienze (introni, esoni e le altre tecniche per proteggere il DNA)
- Italiano (Pirandello: Uno, nessuno e centomila oppure C’è qualcuno che ride, non conoscere la realtà)

_di cosa si può parlare:_

- l’importanza di criptare i dati
- principali tecnologie per criptare i dati (simmetrica e asimmetrica, hash)
- le principali tecnologie di hash
- differenza tra criptare una stringa e farne l’hash
- GDPR e obbligo di criptazione dei dati (possibile Educazione Civica, lezione A2)

## Basi di dati - lezione 6
_si può collegare con:_

- Scienze (il DNA come contenitore di informazioni, il DNA ricombinante)

_di cosa si può parlare:_

- definizione di base di dati
- basi di dati relazionale (esempio della tabella)
- linguaggio SQL
- MariaDB e definizione di DBMS
- a cosa è utile una base di dati in un'applicazione web

## Programmazione a Oggetti - lezione A1
_si può collegare con:_

- Filosofia (Freud e la tripartizione della mente, da legare all’incapsulamento)
- Scienze (l’ereditarietà legata al codice genetico, il DNA ricombinante)
- Storia (OOP come rivoluzione nella programmazione => la rivoluzione russa)

_di cosa si può parlare:_

- concetto di base e maggiore legame con la realtà rispetto al paradigma imperativo
- definizione di ereditarietà, polimorfismo, incapsulamento e astrazione
- visibilità dei metodi e degli attributi
- differenze di implementazione della OOP tra Java e PHP (mancanza del method overloading a causa della mancata tipizzazione e conseguenze)
- come si può creare una classe e collegarla allo script mediante il comando require
